

                         
 
 
 
 
 
 
                 
 
 
             
 
 
                 


                        





Ministerul Justiției anunță că interviul candidaților din partea României pentru Parchetul European, stabilit inițial pe 22 martie, va fi reprogramat.

 
   Ministerul Justiției anunță că interviul candidaților din partea României pentru Parchetul European, stabilit inițial pe 22 martie, va fi reprogramat. FOTO: INQUAM PHOTOS - Octav Ganea  „Vă aducem la cunoștință faptul că interviul programat pentru data de 22 martie 2019 pentru selecția candidaților desemnați în numele României pentru funcția de procuror european, va fi reprogramat la o dată ulterioară ce urmează a fi anunțată pe pagina de internet a Ministerului Justiției”, potrivit unui anunţ postat azi pe pagina Ministerului Justiţiei.
        
        
            

    

Ministerul Justiției a publicat, vineri, lista procurorilor care și-au depus candidatura pentru funcția de procuror al Parchetului European din partea României..
Pe listă sunt Cătălin Laurențiu Borcoman, Marius Bulancea, Laura Ecedi Stoisavlevici, Elena Hach și Daniel Horodniceanu.
Marius Bulancea este șef la Secția de combatere a infracțiunilor asimilate infracțiunilor de corupție din DNA, iar Daniel Horodniceanu este fost șef DIICOT.
Marți, senatoarea PNL, Iulia Scântei, l-a acuzat pe ministrul Justiției, Tudorel Toader, că intenționează să boicoteze, la ordinul PSD, constituirea Parchetului european (EPPO), prin neselectarea niciunui candidat care să fie trimis la Bruxelles pentru a ocupa funcția de procuror european din partea României.
        
        
            

    

Parchetul European (EPPO) va fi un parchet european independent responsabil cu investigarea, urmărirea penală şi trimiterea în judecată a autorilor infracţiunilor care aduc atingere intereselor financiare ale UE şi a complicilor acestora. Regulamentul (UE) 2017/1939 al Consiliului (1) privind EPPO a intrat în vigoare la 20 noiembrie 2017. În conformitate cu articolul 120 din respectivul regulament, EPPO îşi va începe activitatea în urma unei decizii a Comisiei, odată ce acesta va fi înfiinţat, dar nu mai devreme de 3 ani de la data intrării în vigoare a Regulamentului privind EPPO.
Biroul Parchetului Public European ar urma să îşi înceapă activitatea până la sfârşitul anului 2020.
        
        
                    
    







                        Etichete: 

                                                    ministerul justitiei
                                                        ,
                                                        parchet european
                                                        ,
                                                        candidati parchet european