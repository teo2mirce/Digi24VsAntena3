

                         
 
 
 
 
 
 
                 
 
 
             
 
 
                 


                        





Cântăreața Andreea Bălan a fost supusă unei noi operații, la două săptămâni de la stopul cardiac pe care artista l-a suferit în timpul cezarienei. Andreea Bălan nu a dat detalii despre intervenția suferită zilele acestea, iar joi a fost externată, semn că starea ei de sănătate s-a îmbunătățit. 

La scurt timp după ce a născut, Andreea Bălan a ajuns din nou la spital şi a fost operată de urgenţă după ce ar fi suferit o hemoragie masivă, iar medicii au observat că s-au format mai multe hematoame sub prima operaţie, relatează Adevărul. 
        
        
            

    

Intervenția a avut loc la aceeași clinică privată în care Andreea Bălan a născut prin cezariană.
„De principiu aceste situaţii se corectează. Sunt complicaţii care se pot întâmpla suficient de des în cezariană. Nu este o complicaţie neobişnuită. Constau într-o acumulare de sânge sub plaga operatorie şi evident că acest sânge este sub tensiune şi doare. Se poate evacua spontan sau se poate supra-infecta. Intervenţia chirurgicală constă în evacuarea sângelui acumulat în peretele abdominal, asigurarea hemostazei şi resuturare, eventual antibioterapie dacă este cazul. Evoluţia depinde şi de pacient şi de ce se descoperă în plagă. Prognosticul rămâne rezervat în condiţiile în care ştium şi de starea organismului şi de patologia asociată“, a explicat pentru Click! medicul Tudor Ciuhodaru.
Pe 4 martie, Andreea Bălan a suferit un stop cardio-respirator imediat după operația de cezariană, provocat de o embolie amniotică. Artista a explicat că a stat două zile la terapie intensivă și că nu își amintește nimic din acea perioadă, întrucât se afla sub efectul sedativelor.
Andreea Bălan: Imediat cum mi s-a pus la obrăjor şi am pupat-o, imediat după aceea am intrat în stop cardio-respirator. Am făcut embolie amiotică. Adică Lichidul amiotic din placentă migrează în sânge. Imediat cum am intrat în stop cardio respirator, au început manevrele de resuscitare. Am fost intubată. Apoi, dusă la terapie intensivă. La terapie intensivă am stat vreo două zile. Nu-mi aduc aminte de absolut nimic din acea perioadă pentru că eram sedată. În concluzie, am avut noroc pentru că au existat aici nişte medici care au fost promţi şi au ştiut cu ce se confruntă.
        
        
            

    

 
 
        
        
                    
    







                        Etichete: 

                                                    andreea balan
                                                        ,
                                                        andreea balan stop cardiorepsirator
                                                        ,
                                                        operatie de cezariana