

                         
 
 
 
 
 
 
                 
 
 
             
 
 
                 


                        





Conducătorul auto căruia i s-a suspendat provizoriu permisul auto ar putea să-şi aleagă perioada suspendării în termen de un an de la data săvârşirii faptei contravenţionale, conform unei iniţiative legislative depuse la Parlament de deputaţii ALDE Ştefan-Alexandru Băişanu şi Adrian Mocanu.

Potrivit propunerii legislative privind suspendarea permisului auto, „în cazul suspendării provizorie a permisului auto, conducătorul auto poate să-şi aleagă perioada suspendării, potrivit faptei contravenţionale pe care a săvârşit-o".
        
        
            

    

De asemenea, proiectul prevede că vor fi exceptaţi cei care au săvârşit „fapte deosebit de grave, care prezintă un pericol social, fiind săvârşite cu vinovăţie şi care sunt prezentate de legea penală şi sunt prezentate de aceasta - infracţiuni".
Conducătorul auto poate să-şi aleagă perioada suspendării, potrivit faptei contravenţionale pe care a săvârşit-o, într-o perioadă de 365 de zile de la data săvârşirii acelei fapte, mai prevede proiectul.
„Prevederile prezentei iniţiative vin în ajutorul şoferilor profesionişti şi nu numai, care se aleg cu suspendarea permisului de conducere, iar, pentru o încălcare minoră a unei reguli de circulaţie, nu mai pot lucra şi rămân „fără pâine”. Sunt de părere că la nivel naţional avem o problemă mare legată de suspendarea permiselor de conducere ale şoferilor”, susţine deputatul Ştefan-Alexandru Băişanu în expunerea de motive, potrivit Agerpres. 
Proiectul va intra mai întâi în dezbaterea Senatului, Camera Deputaţilor fiind for decizional.
        
        
                    
    







                        Etichete: 

                                                    proiect de lege
                                                        ,
                                                        suspendare permis
                                                        ,
                                                        sanctiuni soferi