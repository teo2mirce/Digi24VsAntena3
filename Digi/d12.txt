

                         
 
 
 
 
 
 
                 
 
 
             
 
 
                 


                        





„Minciuna stă cu regele la masă, / Dar asta-i cam de multişor poveste: / De când sunt regi, de când minciună este, / Duc laolaltă cea mai bună casă.” Nu e Baudelaire, nu e Mallarmé, nu e nici măcar La Fontaine. E Vlahuţă al nostru, cel din „1907”, atât de diferit de cel din „România pitorească”. Şi fiindcă masa regelui e uneori prilej de carnaval, Minciuna are obiceiul să se îmbrace în straie care o fac greu de recunoscut. Ea e capabilă să-i păcălească pe mulţi, însă existe nuclee de vigilenţă care nu pot fi driblate. Un astfel de nucleu este fostul, actualul şi – mai ştii? – viitorul viceprimar al Capitalei, Aurelian Bădulescu. Posesor al unui văz excelent calibrat, cetăţeanul în cauză îşi dă seama imediat că Minciuna iese din iatac costumată în metaforă înainte de-a se aşeza la masă. Şi chiar are curajul s-o spună: „Chestiunea cu minciuna este o metaforă sau un vector de atragere a atenţiei”. Mai e şi perfidă Minciuna. Nu-i ajunge că se înveşmântează în metaforă, manifestă şi tendinţe transgender.

 
   Aurelian Bădulescu Foto: Inquam Photos/Octav Ganea   De ce se leagă această declaraţie? De o alta, care-i aparţine tot lui Aurelian Bădulescu. Nu e mult, doar o lună şi jumătate, de când viceprimarului îi scapă porumbelul în prezenţa unui reporter consternat: „Da, dom’le, recunosc că am minţit la audieri şi mă pun la dispoziţia organelor de urmărire penală cu fapte şi declaraţii pentru data de 10 august 2018. Poftim. Am spus-o public.” „De ce aţi minţit?” îngaimă reporterul. „Că sunt un mincinos şi ca să apăr un partid care acum mă exclude, de aia.” Declaraţia e preluată cu entuziasm şi mâine frecate a satisfacţie de Realitatea TV, RTV, Hotnews şi Epoch Times Romania, dovadă că Aurelian Bădulescu vrea ca vorbele lui să ajungă pe toate canalele la toate urechile care trebuie să-l audă. Ieşirea lui Bădulescu e un şantaj cu sute de mii de martori. Pe faţă, sănătos şi ca la mama acasă. Toţi cei care află întâmplător în faţa televizorului adună doi cu doi şi le dă patru. Aurelian Bădulescu tocmai fusese ameninţat cu retragerea sprjinului politic fiindcă se situase de partea Gabrielei Firea în meciul de „bras de fer” pesedist cu Liviu Dragnea şi Codrin Ştefănescu. Ca dovadă că suntem şi azi contemporanii lui Caragiale, Aurelian Bădulescu se inspiră direct din tactica lui Agamiţă Dandanache. Atâta doar că el nu are o scrisoare pierdută, ci o declaraţie metaforizantă. „Când i-am pus piţorul în prag – ori coledzi, ori „Resboiul”, mă-nţeledzi – tranc! depeşa aici...”, îşi desfăşoară Dandanache şantajul. Viceprimarul ţine la personaj ca la un frate de cruciadă şi prin urmare îl copiază. Avertismentul lui este echivalentul „depeşei” lui Dandanache şi sună astfel: „Am minţit pentru voi şi pentru partid. Dar dacă vreţi să mă azvârliţi din PSD («să mă ejaculaţi», ar fi spus Marian Vanghelie), mă duc şi spun tot. Cu toate riscurile care decurg. Cad eu, cădeţi şi voi.” Astfel pus în gardă, PSD îl reconfirmă pe Aurelian Bădulescu în funcţie şi-i lasă sprijinul politic neatins. Corb la corb (fie el şi roşu) nu-şi scoate ochii, rechin la rechin nu-şi smulge înotătoarea.
        
        
            

    

(E vineri şi e ora 15. Fac 