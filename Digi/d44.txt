

                         
 
 
 
 
 
 
                 
 
 
             
 
 
                 


                        





Uber și Taxify reacționează la proiectul de OUG pentru modificarea legii taximetriei, în condițiile în care ministrul Transporturilor a ajuns la un acord cu organizatorii protestelor din ultimele două zile, în mare parte taximetriști. 

 
   Foto: Shutterstock  Ministrul Transporturilor, Răzvan Cuc, a spus într-o conferință de presă că nu se pune problema interzicerii serviciilor de ridesharing, ci de reglementarea acestora.
        
        
            

    

Comunicatul celor două companii: 
„Apreciem deschiderea Guvernului la dialog și îi asigurăm de cooperarea noastră deplină pentru modernizarea legislației de transport, în linie cu recomandările Comisiei Europene, conform căreia aceste servicii noi trebuie reglementate și nu interzise.
Până când vom avea și în România un cadru de reglementare pentru noile servicii de transport alternativ, cadru similar altor țări membre UE, solicităm membrilor Guvernului să amâne o potențială Ordonanță de Urgență, în numele celor peste 2 milioane de utilizatori și a zecilor de mii de șoferi care folosesc platformele noastre pentru a-și câștiga existența.
Peste 2 milioane de oameni din România folosesc în mod activ Uber, Taxify sau alte aplicații similare. 1 din 10 români folosesc și apreciază aceste servicii pentru că sunt accesibile, sigure, de calitate și de încredere. Conform unui studiu IRES, 7 din 10 tineri văd aplicațiile noastre ca pe o alternativă la mașina personală, în timp ce 9 din 10 își doresc ca autoritățile să încurajeze dezvoltarea acestui tip de servicii alternative și să nu le limiteze. 
        
        
            

    

Până acum, această nouă industrie a serviciilor alternative de transport a contribuit cu zeci de milioane de euro la economia locală, în doar câțiva ani. În același timp, am contribuit la crearea și menținerea a zeci de mii de locuri de muncă care aduc noi taxe la bugetele publice. Potențialul este unul considerabil, iar angajamentul nostru comun este să investim în continuare în dezvoltarea acestei industrii în România. Ne dorim să lucrăm cu autoritățile pentru a ajuta la eficientizarea transportului urban, reducerea poluării și rezolvarea crizei parcărilor din marile orașe.
Împărtășim părerea industriei de taxi că este nevoie de o actualizare a cadrului legislativ, însă credem că aceste schimbări trebuie să favorizeze dezvoltarea industriei de mobilitate.”

                                    
                                    
                                    





                        Etichete: 

                                                    protest taximetristi
                                                        ,
                                                        uber
                                                        ,
                                                        taxify