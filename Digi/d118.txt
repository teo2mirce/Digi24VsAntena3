

                         
 
 
 
 
 
 
                 
 
 
             
 
 
                 


                        





Paris Jacskson, fiica lui Michael Jackson în vârstă de 20 de ani, ar fi fost spitalizată sâmbătă în urma unei tentative de suicid, iar surse apropiate familiei susțin că depresia tinerei ar fi fost cauzată de controversatul documentar despre tatăl său, „Leaving Neverland”, în care se acreditează din nou ideea unei pedofilii a celui considerat regele muzicii pop. În replică, Paris Jackson a scris pe o reţea de socializare că informaţia este complet falsă. O sursă apropiată de fiica lui Michael Jackson a spus pentru presă că tânăra a suferit un accident şi că acum se simte bine.

 
   Paris Jackson și Prince Michael Jackson, fratele ei mai mare, în august 2018, în Las Vegas, la celebrarea celei de-a 60-a aniversări a tatălui lor  Foto: Guliver/Getty Images  ACTUALIZARE. Într-un mesaj postat pe contul de Twitter, Paris Jackson îi acuză pe cei de la TMZ de minciună:

fuck you you fucking liars

— Paris-Michael K. J. (@ParisJackson) March 16, 2019

        
        
            

    

 

Paris Jackson - care ar fi încercat să-și taie venele, potrivit site-ului tmz.com - a fost transportată la spital, stabilizată, iar ulterior ar fi fost externată și trimisă acasă sub supravegherea echipei ei medicale. Site-ul publică o fotografie cu tânăra care sosește acasă îmbrăcată cu o geacă pe care scrie un mesaj ce transmite că „e bine”:

Surse citate de tmz.com - site-ul care a anunțat, în urmă cu 10 ani, moartea lui Michael Jackson - au declarat că gestul lui Paris vine ca urmare a acuzațiilor la adresa tatălui ei care se fac în documentarul „Leaving Neverland”, în care Wade Robson și James Safechuck îl acuză pe fostul star că i-a molestat atunci când erau copii.
        
        
            

    

Paris și-a susținut tot timpul tatăl și a afirmat că este nevinovat, chiar dacă n-a văzut încă documentarul. Cei trei copii ai lui Michael Jackson au fost foarte tulburați de reapariția acuzațiilor privind pretinsa pedofilie a tatălui lor și consideră că filmul este părtinitor și incorect.
De altfel, efectele documentarului s-au făcut imediat simțite. Muzica lui Michael Jackson și aparițiile lui TV au fost eliminate de la difuzare de când HBO a anunțat proiectul, scrie tmz.com. 

 
   Prince Jackson (stânga), LaToya Jackson (sora lui Michael Jackson), Blanket Jackson, Monica Gabor (fostă Columbeanu) și Paris Jackson (dreapta) într-o fotografie din 2012 la Beverly Hills Foto: Guliver/Getty Images  Paris, copilul mijlociu al lui Michael Jackson și unica fiică a acestuia cu fosta asistentă Debbie Rowe, a trecut prin momente grele de la moartea tatălui ei, în 2009, când ea avea 11 ani. A fost ținta comentariilor online răutăcioase, la 15 ani era depedendentă de droguri injectabile și s-a luptat cu depresia, având și alte tentative de sinucidere, cea mai serioasă în 2013. 
Citiți și: 
Macaulay Culkin a vorbit despre acuzațiile de pedofilie la adresa lui Michael Jackson. Actorul i-a apărat reputația Regelui Pop
Administratorii averii lui Michael Jackson au dat în judecată HBO din cauza documentarului „Leaving Neverland”
Documentar despre abuzurile sexuale ale lui Michael Jackson. Regizorul, despre reacţia familiei: Au o proprietate foarte valoroasă de protejat
Janet Jackson stârneşte furia familiei după ce refuză să-l apere pe Michael Jackson
 
        
        
                    
    







                        Etichete: 

                                                    sinucidere
                                                        ,
                                                        michael jackson
                                                        ,
                                                        paris jackson
                                                        ,
                                                        copii vedete
                                                        ,
                                                        Leaving Neverland
                                                        ,
                                                        documentar michael jackson
                                                        ,
                                                        michael jackson pedofilie