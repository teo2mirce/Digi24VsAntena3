

                         
 
 
 
 
 
 
                 
 
 
             
 
 
                 


                        





Stadioanele promise de Guvern pentru Campionatul European de fotbal din 2020 sunt acum adevărate şantiere, dar autorităţile promit că vor fi gata la timp. Astăzi, ministrul Dezvoltării şi fostul fotbalist Gică Popescu au vizitat arenele Giuleşti şi Ghencea.


    

                
                    Tenis, WTA Miami: Irina Begu-Bianca Andreescu, turul 1, Digi Sport 2                
            
                        
                
                    Fotbal, Liga a 2-a, etapa a 26-a: ASU Poli Timișoara - Petrolul (duminică, 18:00, Digi Sport 1) și U Cluj - FC Argeș (duminică, 20:00, Digi Sport 1)                
            
                
Demolările la stadionul Giuleşti au început în urmă cu mai puţin de o lună, dar autorităţile promit că noua arenă a Rapidului va fi gata până la începerea Campionatului European din 2020.
        
        
            

    

Vasile-Daniel Suciu, ministrul Dezvoltării Regionale: „Eu atâta spun și așa ne-am înțeles... în mai 2020 aici se vor ține antrenamentele! Au fost solicitări să mărim capacitatea, doar că nu ne mai încadrăm... trebuia refăcut proiectul, pe capacitate mai mare.”
Alexandra Georgescu, jurnalist Digi24: Stadionul Giulești a intrat deja în reconstrucție. După cum puteți vedea, în aceste momente se lucrează intens la demolarea vechiului stadion. Vechiul stadion a fost inaugurat în urmă cu 80 de ani și avea 19.000 de locuri, iar noua arena va avea doar 14.000 și totul va costa 29 de milioane de euro.
Fostul internaţional Gică Popescu, acum consilier al premierului, este optimist.
Gheorghe Popescu: „Eu cred că acest turneu va fi făcut ori bine, ori foarte bine, ori excepțional.” 
        
        
            

    

Spre deosebire de Giuleşti, arena din Ghencea stă ceva mai bine. Stadionul a fost demolat de mai bine de o jumătate de an.
Gheorghe Popescu, consilier guvernamental: „Pe mine mă încearcă anumite sentimente triste că locul unde am jucat cu echipa națională nu mai există, însă sper că stadionul care se va face să aducă cel puțin la fel de bune și multe rezultate.”
Noua arenă care trebuie să fie gata până în primăvara anului viitor va avea 30.500 de locuri pentru spectatori şi o suprafaţă de 70.000 de metri pătrați. Va fi dotată cu 4 vestiare şi 24 de camere de cazare pentru sportivi. Aproximativ 1.000 de metri pătrați sunt destinaţi spaţiilor comerciale şi restaurantelor. Totul va costa 65 de milioane de euro.
Trei stadioane pe care se vor antrena sportivii care vor participa la EURO 2020 trebuie să fie gata până cel târziu în primăvara anului următor: Ghencea, Giuleşti şi Arcul de Triumf.
        
        
            

    







                        Etichete: 

                                                    Euro 2020
                                                        ,
                                                        gheorghe popescu
                                                        ,
                                                        stadion ghencea
                                                        ,
                                                        stadion giulesti