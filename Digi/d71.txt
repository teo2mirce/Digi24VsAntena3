

                         
 
 
 
 
 
 
                 
 
 
             
 
 
                 


                        





Zeci de persoane s-au adunat, miercuri seară, pe treptele Palatului de Justiţie din Bucureşti, în semn de susţinere faţă de magistraţii care protestează faţă de OUG 7. Oamenii au purtat banderole albe pe braţ, relatează News.ro.

 
   Foto: facebook.com/RezistentaLIVE  La protestul de miercuri, zeci de persoane au venit alături de magistraţi, pentru a-i susţine în protestul lor faţă de OUG 7 şi de modificările aduse legilor justiţiei.
        
        
            

    

Oamenii au avut afişe cu mesaje precum "Susţin protestul magistraţilor", "Magistraţi, nu cedaţi" sau "Toţi pentru justiţie". Ei au protestat în tăcere pe scările Palatului de Justiţie.
Acţiunea a avut loc după ce, luni seară, magistraţii care au vrut să protesteze faţă de OUG 7, pe treptele Palatului de Justiţie, au aflat că nu pot face acest lucru, un jandarm aflat acolo spunând că este o decizie a conducerii Curţii de Apel, care doreşte să se disocieze de acest protest.
El a afirmat că magistraţii care doresc să protesteze trebuie să facă acest lucru în alt loc, nu pe treptele instituţiei.
O judecătoare de la Judecătoria Sectorului 1 a rămas însă pe trepte, spunând că a auzit că există acel ordin al preşedintelui Curţii de Apel Bucureşti, pe care însă nu l-a văzut. Ea a stat acolo mai mult timp. Ulterior, ei i s-au alăturat alţi magistraţi, care se aflau în apropiere, ei urcând pe treptele Palatului de Justiţie şi protestând în tăcere.
        
        
                    
    







                        Etichete: 

                                                    Bucuresti
                                                        ,
                                                        palatul de justiţie
                                                        ,
                                                        protest magistrati
                                                        ,
                                                        oug 7 2019