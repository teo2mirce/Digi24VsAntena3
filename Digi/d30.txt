

                         
 
 
 
 
 
 
                 
 
 
             
 
 
                 


                        





Codul Penal şi Codul de Procedură Penală vor fi modificate, cel mai probabil, printr-o singură ordonanţă de urgenţă, a declarat Tudorel Toader, luni dimineață la prima oră. O primă formă a acestei act normativ se află în lucru, în acest moment, la Ministerul Justiţiei. El a mai spus că amnistia şi graţierea ar putea fi ultima soluţie pentru corectarea unor abuzuri, el explicând însă că, dacă vor exista alte opţiuni, vor fi aplicate acelea.


„Lucrăm la un draft, un proiect de ordonanță de urgență pentru modificarea codului penal și codului de procedură penală în acord cu deciziile CCR și pentru transpunerea celor două directive: confiscarea extinsă la codul penal și consolidrarea prezumției de nevinovăție la procedură penală. Mă voi consulta cu doamna prim-ministru, nu vom propune două ordonanțe de urgență, ci una singură”, a spus Toader, luni dimineață.
        
        
            

    

El a mai spus că amnistia şi graţierea ar putea fi ultima soluţie pentru corectarea unor abuzuri, explicând însă că, dacă vor exista alte opţiuni, vor fi aplicate acelea:


Reporter: În ce stadiu este ordonanța în acest moment?
Tudorel Toader: Care ordonanță? 
        
        
            

    

Reporter: De amnistie și grațiere.
Tudorel Toader: În stadiul în care era aseară. De fapt, ați văzut că nu s-a pus problema unui vot, nu s-a pus problema unei decizii și o nuanță: chiar acolo, în consiliul acela, s-a spus că, dacă există alte soluții legislative de îndreptare a abuzurilor comise, evident, și normal, s-a exprimat acordul cu respectivele soluții. Dacă nu, s-a agreat ideea ca amnistia, grațierea să fie ultima soluție de îndreptare a respectivelor abuze, abuzuri scuze. Dacă nu, atunci se poate discuta de etapa a doua și atunci trebuie văzut care sunt criteriile de referință, dacă e natura, dacă e gravitatea faptei, dacă e pedeapsa aplicată, dacă e pedeapsa prevăzută de lege. Asta înseamnă analiză.
Aseară, după Consiliul Naţional al PSD, ministrul Justiţiei a evitat să dea un răspuns clar privind adoptarea ordonanţei de urgenţă privind amnistia şi graţierea, spunând că va reflecta pe acest subiect. „Când voi avea un răspuns structurat, atunci vi-l voi oferi”, a spus el, în pofida insistenţelor jurnaliştilor.
Amnistia și grațierea ar putea fi date până la 15 ianuarie. La Consiliul Național al PSD au fost voci care au făcut o astfel de solicitare. Liderul social-democraților, Liviu Dragnea, a venit, la rândul său, cu o serie de teme pentru Guvern și social-democrați, inclusiv depunerea, după Anul Nou, a unei plângeri penale pentru înaltă trădare împotriva președintelui Klaus Iohannis.
        
        
                    
    







                        Etichete: 

                                                    amnistie
                                                        ,
                                                        PSD
                                                        ,
                                                        ordonanta de urgenta
                                                        ,
                                                        liviu Dragnea
                                                        ,
                                                        gratiere
                                                        ,
                                                        tudorel toader