

                         
 
 
 
 
 
 
                 
 
 
             
 
 
                 


                        





Aproape 3.000 de vietnamezi lucrează în acest moment în România. Au venit aici în căutarea unui câştig mai bun decât în ţara lor dar şi să umple golul de pe piaţa muncii lăsat de românii plecaţi peste hotare.


În Vietnam, salariul minim este cuprins între 125 şi 180 de dolari, în funcţie de regiune. La noi, cei mai mulţi dintre vietnamezi lucrează în sectorul construcţiilor şi câştigă în jur de 700 de dolari.
        
        
            

    

300 dintre ei au fost angajaţi de firma Construcţii Erbaşu. Aceştia au fost subiectul unui reportaj Vice România, care a surprins condiţiile improprii în care trăiesc, mănâncă şi dorm.
Stau câte 12 într-un container mai mic decât o garsonieră, iar numărul toaletelor şi al duşurilor este insuficient. În plus, lucrează nouă ore pe zi, şase zile pe săptămână.
Reacția companiei lui Cristian Erbașu
Contactat de Digi24, Cristian Erbaşu, directorul general al firmei de construcţii, a declarat că articolul Vice este tendenţios.
Potrivit acestuia, compania respectă toate legile în vigoare şi toate prevederile contractuale, lucru confirmat în scris de firma din Vietnam care trimite muncitori vietnamezi în România.
        
        
            

    

Mai mult, potrivit legii, în firma Erbaşu muncitorii străini beneficiază de condiţii de cazare mai bune chiar decât mulţi dintre muncitorii români care lucrează în țările din vestul Europei, precum camere dotate inclusiv cu aer condiţionat, mâncare gătită, transport, asistenţă medicală şi alte facilităţi.
Acest lucru este confirmat şi de faptul că toţi muncitorii străini care şi-au încheiat primul contract de muncă de un an au revenit la firma Erbaşu pentru un nou contract de 2 ani, mai arată reprezentanţii companiei.

                                    
                                    
                                    





                        Etichete: 

                                                    vietnam
                                                        ,
                                                        firme construcţii
                                                        ,
                                                        erbasu
                                                        ,
                                                        muncitori vietnamezi
                                                        ,
                                                        cristian erbasu
                                                        ,
                                                        izolare blocuri