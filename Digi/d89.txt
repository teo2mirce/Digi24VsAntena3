

                         
 
 
 
 
 
 
                 
 
 
             
 
 
                 


                        





Cu un consum anual de doar 7 kg de peşte pe cap de locuitor, România se află mult sub media Uniunii Europene. Statistic, un european consumă cel puţin 24 de kg de peşte în fiecare an.

 
   Foto: Shutterstock  Chiar şi cu un consum atât de mic şi cu un uriaş potenţial intern, România nu reuşeşte să îşi acopere cererea internă. Suntem nevoiţi să importăm până şi crap şi păstrăv, specii pentru care avem toate condiţiile pentru a acoperi cererea.
        
        
            

    

Dacă ne referim doar la crap, peștele preferat al românilor, acvacultura are o producție anuală de doar 4.500 de tone. Suntem obligați să mai importăm alte 3.000 de tone pentru a satisface cererea. La păstrăv situația este și mai complicată, pentru că pe lângă cele 2.000 de tone produse anual în țară, sunt importate 6.000.
Dacă privind piața de pește în ansamblu, vedem că la o producție totală de 20.000 de tone se adaugă în fiecare an importuri de peste 100.000 de tone. De vină, spun specialiștii în acvacultură, sunt reglementările neclare și legile uitate în Parlament.
Practic, România exploatează eficient doar 55.000 de hecatre de luciu de apă, în timp ce alte 100.000 de hectare stau nefolosite. Un calcul simplu şi o estimare pesimistă arată că producţia internă de peşte poate fi cel puţin dublată în câţiva ani prin politici şi reglementări eficiente.
De ce irosim acest uriaş potenţial şi de ce peştele românesc va avea mereu un gust mai bun decât cel importat, aflaţi duminică dimineaţă la Digi24, în emisiunea Agro Jurnal, de la ora 9.00.

                                    
                                    
                                    





                        Etichete: 

                                                    peste
                                                        ,
                                                        agro jurnal