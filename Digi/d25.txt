

                         
 
 
 
 
 
 
                 
 
 
             
 
 
                 


                        





Expunerea constantă la ură pe internet forțează corpul să intre într-o stare de „supraviețuire”, arată un studiu realizat de Media Psychology Research Center și citat de cNet.

 
   Foto: Pixabay   
        
        
            

    

Potrivit studiului, atacurile constante îndreptate asupra cuiva dau naștere unei reacții psihologice care, la rândul ei, cauzează o transformare la nivelul organismului. Asemenea unui atac în viața reală, ura, sub orice formă ar fi ea exprimată, determină un răspuns de tipul „luptă sau fugi”, care este de fapt un instinct de apărare. În urma acestui răspuns corpul este inundat de cortizol, care limitează anumite funcții cum ar fi digestia, în perioada în care acesta are nevoie de energie pentru a se proteja.
Există un motiv pentru care organismul produce cantități mici de cortizol și doar pentru scurt timp. Expunerea prelungită la cortizol și la ceilalți hormoni care apar în timpul răspunsurilor de tipul „luptă sau fugi”, cum ar fi adrenalina, poate duce la probleme de somn, creștere în greutate, dificultăți digestive și anxietate. La urma urmei, cortizolul este menit să perturbe funcțiile normale ale corpului în situații extreme, spun cercetătorii.
„Deoarece corpul nostru răspunde la medii virtuale ca și cum s-ar afla în medii offline, se pot resimți același tip de traume”, spune Pamela Rutledge, directoarea Media Pshychology Research Center.
        
        
                    
    







                        Etichete: 

                                                    violenta
                                                        ,
                                                        adrenalină
                                                        ,
                                                        ura
                                                        ,
                                                        cortizol
                                                        ,
                                                        efectul urii
                                                        ,
                                                        agresiune online