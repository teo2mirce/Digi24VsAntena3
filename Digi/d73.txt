

                         
 
 
 
 
 
 
                 
 
 
             
 
 
                 


                        





Dezvăluiri cutremurătoare vin din Olanda. La identificarea rămăşiţelor victimelor tragediei aviatice Germanwings, din martie 2015, în urma căreia 150 de oameni au murit, a participat şi un fals medic patolog.


În vârstă de 58 de ani, aşa-zisul specialist, poreclit „doctor Oase”, era angajat al unei firme olandeze care colabora cu poliţia şi alte instituţii ale statului. El a fost demascat în 2016 după ce nu a ştiut cum să îi ia tensiunea unui pacient.
        
        
            

    

Mama uneia dintre victimele tragediei Germanwings spune că falsul medic este cel care i-a dat o rămăşiţă de păr despre care i-a spus că aparţine fiicei ei. Femeia se teme acum că acest lucru nu e adevărat. 
Falsul specialist este judecat pentru faptele sale şi dacă va fi găsit vinovat riscă să petreacă 4 ani după gratii.
De la tragedia aviatică Germanwings se împlinesc duminica aceasta 4 ani. Avionul Airbus A320 al companiei germane a fost prăbuşit intenționat în Alpii Francezi de copilotul care ar fi suferit de depresie.
FOTO: Gulliver/ Getty Images
        
        
                    
    







                        Etichete: 

                                                    Olanda
                                                        ,
                                                        germanwings
                                                        ,
                                                        medic fals
                                                        ,
                                                        medic patolog