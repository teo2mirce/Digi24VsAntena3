

                         
 
 
 
 
 
 
                 
 
 
             
 
 
                 


                        





Simona Halep a felicitat-o miercuri pe Bianca Andreescu pentru succesul ei de la Indian Wells. Nr.3 mondial spune că ştia că jucătoarea canadiană de origine romănă este capabilă să învingă sportive de top.

 
   Simona Halep și Bianca Andreescu la mini-Rogers Cup în 2016      

                
                    Tenis, WTA Miami: Irina Begu-Bianca Andreescu, turul 1, Digi Sport 2                
            
                        
                
                    Fotbal, Liga a 2-a, etapa a 26-a: ASU Poli Timișoara - Petrolul (duminică, 18:00, Digi Sport 1) și U Cluj - FC Argeș (duminică, 20:00, Digi Sport 1)                
            
                
„Am văzut un rezumat. Am văzut că a jucat foarte bine. Ştiam de acum câţiva ani că este suficient de puternică să înfrunte jucătoare mari, de top. A reuşit o treabă extraordinară şi vreau să o felicit. Are un viitor frumos, deoarece este tânără şi nu se gândeşte la presiune atât de mult pe moment. Cred că că este suficient de puternică să se descurce cu presiunea. Îmi amintesc că ne-am antrenat în Canada, la turneul de acolo, acum doi sau trei ani. Îmi amintesc că i-am spus că este suficient de puternică să facă pasul la tenisul profesionist. Doar ne-am antrenat, aşa că nu am putut vedea prea mult şi nici nu am întâlnit-o ulterior”, a declarat Simona Halep, citată de News.ro.
Simona Halep: „Mă simt bătrână”
        
        
            

    

Referindu-se la modul rapid în care tânăra generaţie din tenis se impune, Halep a glumit spunând: „Mă simt bătrână. Când văd jucătoare de 17, 18 ani, încep să mă simt bătrână şi nu îmi place asta”.
Simona Halep crede că este bine că există varietate în tenisul feminin actual, că nu mai există o jucătoare dominantă, cum era Serena Williams. „Este un lcuru bun pentru tenis. Este bine, deoarece fiecare are o şansă de a câştiga şi fiecare poate crede în mai mult, că există o şansă pentru fiecare. Faptul că turneele sunt deschise le face mult mai interesante pentru fani, dar şi pentru noi. Nu e ca înainte, când Serena câştiga totul. E un pic diferit acum”, a afirmat ea.
Simona Halep va evolua, din această săptămână, direcat în faza a doua a turneului de categorie Premier Mandatory de la Miami, transmis de Digi Sport. Ea o va întâlnit pe învingătoarea meciului dintre Johanna Larsson (Suedia, 79 WTA) și Taylor Townsend (SUA, 96 WTA). Între timp toate meciurile de la Miami care urmau să aibă loc miercuri, inclusiv partida dintre Bianca Andreescu și Irina Begu, s-au amânat din cauza ploii. Cel mai probabil, duelul dintre cele două va avea loc joi, la o oră ce va fi anunțată ulterior.  Begu și Andreescu au așteptat mai mult de două ore și jumătate să înceapă partida, înainte ca decizia oficialilor să o amâne, scrie digisport.ro.
Citiți și: 
        
        
            

    

EXCLUSIV. Nicu Andreescu, tatăl campioanei de la Indian Wells: Cred că Bianca poate să facă multe în tenisul feminin
Simona Halep despre noul său antrenor: Avem o bună conexiune
 
        
        
            

    







                        Etichete: 

                                                    simona halep
                                                        ,
                                                        turneu miami
                                                        ,
                                                        bianca andreescu
                                                        ,
                                                        miami open 2019
                                                        ,
                                                        miami 2019