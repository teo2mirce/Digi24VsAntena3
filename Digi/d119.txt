

                         
 
 
 
 
 
 
                 
 
 
             
 
 
                 


                        





Janet Jackson şi-a atras furia familiei pentru că a păstrat tăcerea în ceea ce priveşte noile acuzaţii de pedofilie cu care defunctul ei frate, Michael Jackson, se confruntă din nou. Potrivit unei surse apropiate familiei, cântăreaţa nu vrea să îşi pună în pericol cariera, scrie Le Figaro, citat de News.ro.

În timp ce documentarul "Leaving Neverland" a adus grave acuzaţii de pedofiliei lui Michael Jackson, Janet refuză să vorbească în apărarea sa. 
        
        
            

    

Potrivit The Sun, o sursă apropiată familiei a dezvăluit detaliile unei conversaţii pe care clanul regelui pop ar fi avut-o. 
"Săptămâna trecută, membrii familiei Jackson au discutat îndelung în legătură cu documentarul şi impactul pe care acesta l-ar putea avea asupra moştenirii culturale a cântăreţului, a povestit sursa pentru tabloidul britanic. Toată lumea voia ca Janet să publice un comunicat în care să condamne documentarul pentru că este cel mai cunoscut artist din familie după Michael". 
Dacă Janet Jackson nu vrea să vorbească, potrivit sursei, motivul este evident. "În aceste ultime zile, mai mulţi dintre apropiaţii săi şi-au exprimat dorinţa ca ea să îl apere pe MJ. Dar cariera lui Janet Jackson a făcut întotdeauna notă discordantă cu familia ei şi va continua să o facă (...) Ea nu ştie ce s-a întâmplat şi nu crede că este în măsură să judece orice s-ar fi întâmplat". 
Documentarul „Leaving Neverland”, realizat de Dan Reed, disponibil deja pe platforma HBO GO, va fi lansat de HBO în România pe 10 aprilie.
        
        
            

    

Filmul explorează experienţele separate, dar paralele, a doi băieţi, James „Jimmy” Safechuck, în vârstă de 10 ani, şi Wade Robson, în vârstă de 7 ani, cu megastarul Michael Jackson.
Difuzat de HBO la începutul lui martie, "Leaving Neverland" a reprezentat un adevărat cutremur mediatic, imaginea megastarului fiind din ce în ce mai degradată. 
        
        
                    
    







                        Etichete: 

                                                    michael jackson
                                                        ,
                                                        janet jackson
                                                        ,
                                                        Leaving Neverland