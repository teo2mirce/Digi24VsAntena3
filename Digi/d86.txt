

                         
 
 
 
 
 
 
                 
 
 
             
 
 
                 


                        





La 10 ani de la dispariţia sa, Michael Jackson  este în centrul unui nou proces de pedofilie. Acesta va începe la sfârşitul verii, a precizat avocatul Vince Finaldi, scrie Le Figaro.

Avocatul californian Vince Finaldi a anunţat că un nou proces în care Michael Jackson va fi acuzat de pedofilie va avea loc la Los Angeles la începutul verii.
        
        
            

    

„Judecata este aşteptată pentru sfârşitul verii, cel târziu în această toamnă”, a precizat el. 
Vince Finaldi este avocatul lui Wade Robson, în vârstă de 36 de ani, şi al lui James Safechuck, 41 de ani. Cei doi îl acuză de abuz sexual pe Michael Jackson în documentarul lui Dan Reed „Leaving Neverland”, filmul care a afectat serios imaginea superstarului.  
Wade Robson şi James Safechuck povestesc detalii despre cum regele muzicii pop i-ar fi agresat sexual de la vârsta de 7 până la 14 ani. Acuzaţii pe care familia starului le respinge, şi evident fanii săi. 
Înainte de a se confesa în faţa camerei de luat vederi a lui Dan Reed, Wade Robson şi James Safechuck au intentat un prim proces împotriva reprezentanţilor averii lui Michael Jackson în mai 2013. 
        
        
            

    

„Leaving Neverland”, realizat de Dan Reed, lansat în luna ianuarie, la festivalul Sundance, este disponibil deja pe platforma HBO GO şi va fi lansat de HBO în România pe 10 aprilie.
        
        
                    
    







                        Etichete: 

                                                    procese
                                                        ,
                                                        pedofilie
                                                        ,
                                                        anchete
                                                        ,
                                                        michael jackson
                                                        ,
                                                        acuzatii pedofilie
                                                        ,
                                                        procese sua
                                                        ,
                                                        anchete sua
                                                        ,
                                                        michael jackson acuzatii pedofie