

                         
 
 
 
 
 
 
                 
 
 
             
 
 
                 


                        






 Curtea Constituțională a decis în această săpătmână că președintele poate organiza sau propune organizarea referendumului în aceeași zi cu alegerile europarlamentare, desființând o modificare legislativă făcută în Parlament. Ar trebui să declanșeze președintele Iohannis un referendum în ziua alegerilor europarlamentare? O întrebare la care răspund jurnaliștii Claudiu Pândaru și Florin Negruțiu.





„Democrația înseamnă consultarea populară, iar președintele a parcurs deja etapele legale și poate declanșa referendumul”, spune Claudiu Pândaru.
Jurnalistul Florin Negruțiu crede că „un astfel de referendum ar crește și prezența la alegeri, ceea ce ar fi un lucru bun având în vedere că istoric, acest tip de alegeri nu au o prezență foarte mare”. 
În mod evident, asta n-ar avantaja PSD-ALDE, care se simt bine electoral la prezență de vot mică. Ei simt că prin acest instrument pe care i-l redă acum CCR, Klaus Iohannis împinge cumva opoziția în alegeri. Rămâne de văzut care parte din opoziție. Trebuie să vedem și dacă președintele își folosește acest cartuș la alegerile europarlamentare sau la cele prezidențiale, spune Florin Negruțiu.
Contează foarte mult și ce s-ar întâmpla după un astfel de referendum. Mai avem un referendum votat de popor, cel legat de reducerea numărului de parlamentari. Oamenii au senzația că deși votează, nu se schimbă nimic. Dacă ar decide să convoace referendumul la prezidențiale, președintele ar pierde încă un punct în ochii electoratului, crede Claudiu Pândaru. Președintele nu mai este la mâna Parlamentului, nu mai are de făcut decât să publice un decret prezidențial prin care să stabilească data și întrebarea referendumului. Întrebarea este esențială și poate mobiliza și mai mulți oameni, subliniază jurnalistul. 
Urmăriți discuția completă în materialul video de mai sus.
Citiți și:  Surse G4Media.ro: Președintele Iohannis intenționează să declanșeze referendumul pe justiție

        
        
                    
    







                        Etichete: 

                                                    klaus iohannis
                                                        ,
                                                        claudiu pandaru
                                                        ,
                                                        florin negrutiu
                                                        ,
                                                        referendum justitie
                                                        ,
                                                        alegeri europarlamentare 2019