

                         
 
 
 
 
 
 
                 
 
 
             
 
 
                 


                        





După ce ieri au apărut informaţii că Partidul Social Democrat ia în considerare o remaniere guvernamentală care l-ar viza şi pe Tudorel Toader, ministrul Justiției şi-a anulat toate evenimentele de pe agenda oficială şi a anunţat că intră în concediu până luni. 


La începutul săptămânii, ministrul și-a publicat agenda oficială pe site-ul Ministerului Justiției. Aceasta cuprindea o întâlnire programată pentru această dimineață, urmată de ședința plenului CSM.
        
        
            

    

Pentru mâine dimineață erau programate interviurile din cadrul procesului de selecție pentru funcția de procuror european din partea României.
Consiliul Superior al Magistraturii a anunțat ieri că nu se va mai ține ședința de plen programată pentru astăzi la prânz deoarece nu se va întruni cvorumul de prezență necesar. Toader a anunțat tot ieri că interviurile vor fi reprogramate.
În această dimineață a fost programată o nouă agendă a ministruluil, care cuprinde trei zile de concediu, azi, mâine și luni, fără alte explicații.
Nu este prima dată când titularul de la Justiţie îşi întrerupe activitatea în momente tensionate. 
        
        
            

    

Pe de altă parte, în 18 martie, Tudorel Toader a postat pe pagina sa de Facebook o fotografie cu un apus de soare. Ieri i-a adăugat și o explicație: „...din Vulturu, Vrancea!” 
Vulturu este localitatea natală a lui Tudorel Toader.
 
 
        
        
                    
    







                        Etichete: 

                                                    tudorel toader
                                                        ,
                                                        remaniere guvern
                                                        ,
                                                        concediu ministru