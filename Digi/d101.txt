

                         
 
 
 
 
 
 
                 
 
 
             
 
 
                 


                        





Într-un Bucureşti aglomerat, în care ritmul de deplasare la o oră de vârf este unul de melc, taximetriştii protestează. Vor neapărat ca Guvernul să interzică, prin ordonanţă de urgenţă, platformele de car-sharing. Au ocupat Piaţa Victoriei, joi, acolo unde au fost și miercuri, la o altă demonstraţie a transportatorilor.

 
   Foto: Inquam Photos / Octav Ganea  Pentru ca manifestaţia să se desfăşoare în cele mai bune condiţii, în zona Guvernului şi în nordul oraşului sunt restricţii de circulaţie. Pentru bucureştenii care merg spre serviciu sau şcoală, asta înseamnă şi mai multă aglomeraţie pe străzi, în tramvaie şi în metrou.
        
        
            

    

Este forfotă la Piaţa Victoriei la suprafaţă unde este în plină desfăşurare protestul taximetriştilor, dar şi în subteran, la metrou, este aglomerat. Pentru a evita haosul din nordul Capitalei, mulţi bucureşteni au optat pentru deplasarea cu metroul.


De asemenea, tramvaiul 41, cunoscut ca metroul uşor al Bucureştiului, este foarte aglomerat. Este unul dintre cele mai folosite mijloace de transport între cartierul Ghencea şi Piaţa Presei. 
Deși mulți au crezut că taximetriștii au renunțat la protest, după ce miercuri au stat de vorbă cu autoritățile, ei au ieșit din nou în stradă joi și cer Guvernului să interzică activitatea platformelor de tip car-sharing. Protestează în faţa Guvernului, pentru a doua zi la rând, motiv pentru care au fost impuse restricţii de circulaţie în Piaţa Victoriei şi nordul Capitalei. Deși s-au anunțat circa 5.000 de participanți din întreaga țară, în jurul orei 9:00 veniseră cam 500 de protestatari, dar continuau să sosească.

                                    
                                    
                                    





                        Etichete: 

                                                    transporturi
                                                        ,
                                                        circulatie bucuresti
                                                        ,
                                                        uber
                                                        ,
                                                        taxify
                                                        ,
                                                        taximetristi protest