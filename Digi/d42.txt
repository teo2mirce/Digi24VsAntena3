

                         
 
 
 
 
 
 
                 
 
 
             
 
 
                 


                        





Ministrul Transporturilor, Răzvan Cuc, spune că nu este nicio problemă în faptul că lucrările la Centura Bacăului au fost oprite timp de o săptămână. CNAIR a precizat ieri că este vorba despre o săptămână liberă acordată muncitorilor. 


„Vorbim despre un antreprenor foarte serios, un antreprenor român. Mi-aș dori ca toată lumea să încurajeze antreprenorii români. Eu știu că dl Umbrărescu – am să-l numesc, deși cred că i-am făcut cel mai mare rău că l-am lăudat că e un antreprenor bun – dacă vă uitați pe Lugoj-Deva, lotul 4, are același ritm de lucru. Așa e contractul colectiv de muncă, deci nu e absolut nimic. Se face un subiect pe Facebook că au oprit lucrările. Nu, nu au oprit lucrările, așa lucrează dânsul: trei săptămâni, și pot să vă spun că lucrează mult mai eficient decât alți constructori care lucrează pe autostrăzi”, a spus ministrul.
        
        
            

    

„S-a spus că au dispărut utilajele. Are 5 foreze, cum să dispară utilajele? Că doar ca să muți forezele alea îți trebuie o săptămână”, a adăugat el. 
Declarațiile lui Cuc vin în condițiile în care presa a relatat că, a doua zi după inaugurarea lucrărilor la Centura Bacăului, eveniment despre care Liviu Dragnea spunea că este debutul construcției primei autostrăzi din Moldova, au dispărut de pe șantier și muncitorii, și utilajele.
S-a întâmplat vinerea trecută, în 15 martie, când a avut loc și inaugurarea primului metru simbolic de autostradă din Moldova, construit de omul de afaceri Ștefan Mandachi. Zeci de mii de oameni, dar și firme și primării din toată țara, s-au oprit din lucru la ora 15.00, pentru 15 minute, pentru a se solidariza cu protestul 