

                         
 
 
 
 
 
 
                 
 
 
             
 
 
                 


                        





Cu câteva săptâmâni înainte ca documentarul „Leaving Neverland” să fie transmis de HBO, actorul, cunoscut mai ales pentru rolul din „Singur acasă”, a vorbit în cadrul unui podcast despre acuzațiile de abuz sexual la adresa lui Michael Jackson, dar și despre relația pe care a avut-o cu Regele Pop.

Macaulay Culkin a fost invitat în urmă cu opt săptămâni la podcastul Inside of You, în cadrul căruia l-a apărat din nou pe Michael Jackson, așa cum a făcut-o și în trecut.
        
        
            

    

„Este aproape simplu să spui că era ciudată (n.r. relația dintre ei) sau ceva de genul, însă nu a fost, pentru că avea sens. (...) M-a contactat pentru că mi se întâmplau multe lucruri majore într-un timp scurt. Cred că s-a identificat cu asta”, a spus Culkin.
Actorul a spus și că l-a trata mereu „normal” pe Regele Pop - un artist care a scris istorie la nivel mondial și care este adorat în continuare de milioane de fani.
„Cred că este unul dintre motivele pentru care ne-am înțeles atât de bine, toată lumea îi transmite cât de impresionată este de el. Așa că atunci când cineva l-a tratat ca pe o persoană normală... Este atât de simplu”, a spus actorul din „Home Alone”.
Culkin vorbește foarte rar despre acuzațiile de abuz sexual care planează asupra lui Michael Jackson chiar și acum. În tot acest timp, însă, actorul l-a apărat și a negat că relația dintre ei a fost de natură sexuală. Acesta chiar a depus mărturie în instanță în procesul intentat în 2005 pe numele lui Michael Jackson. Era al doilea copil de 13 ani care îl acuza pe Regele Pop de molestare în decurs de un deceniu. 
        
        
            

    

Pe de altă parte, Culkin a declarat în trecut că a dormit de mai multe ori în același pat cu Jackson. Și a confirmat existența unei sonerii în drum spre dormitorul superstarului din Neverland - un sistem care îl avertiza pe Jackson când cineva se apropie de cameră.
Documentarul „Leaving Neverland” spune povestea doi bărbați - Wade Robson şi James Safechuck - care susțin că au fost abuzați de Michael în copilărie. Aceștia au depus mărturie în favoarea Regelui Pop în cele două procese de abuz sexual în care a fost implicat artistul.
        
        
                    
    







                        Etichete: 

                                                    pedofilie
                                                        ,
                                                        macaulay culkin
                                                        ,
                                                        acuzatii michael jackson
                                                        ,
                                                        michale jackson