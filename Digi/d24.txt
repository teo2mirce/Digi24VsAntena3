

                         
 
 
 
 
 
 
                 
 
 
             
 
 
                 


                        





Temperaturile toride sunt greu de suportat nu doar de oameni, ci şi de animale. Cât este de importantă hidratarea şi care este alimentaţia ideală pentru pisici şi căţei, în această perioadă, ne spune Cristina Porumb, medic veterinar.


Cristina Porumb, medic veterinar: „Hidratarea este foarte importantă pentru toată calitatea vieţii animalului şi organismului, pentru felul în care funcţionează, pentru cât de bine poate să facă faţă schimbărilor de vreme şi a necesarului cotidian pur şi simplu.”
        
        
            

    

Pe lângă apă, alimentaţia contribuie la menţinerea nivelului optim de lichide pentru un animal.
Cristina Porumb, medic veterinar: “Mâncarea umedă sau mâncarea gătită în casă întotdeauna o să ajute la hidratare mult mai mult decât boabele. Pe de altă parte câinii care mănâncă integral mâncare uscată simt nevoia să bea mult mai multă apă şi atunci îşi asigura aportul zilnic band singurei apă.”
Temperatura este un factor foarte important în menţinerea sau pierderea apei din organism. Dacă pe vreme rece, animalele pot rezistă până la două zile fără apă, într-o zi toridă sunt suficiente câteva ore de stat în soare pentru a ajunge într-o stare severă de deshidratare.
Cristina Porumb, medic veterinar: „Se manifestă prin letargie, inapetenţă, poate să ducă la tremur muscular, la stări convulsive, la vomă, manifestări digestive până la moarte în mod evident.”
        
        
            

    

Mişcarea, chiar dacă este benefică pentru animale, devine un pericol atunci când este făcută în căldură. Dacă totuşi ieşim afară în miezul zilei, e bine avem apă la noi, să evităm asfaltul încins şi să căutăm locurile umbroase.
Şi deplasarea cu autoturismul poate fi periculoasă în anumite cazuri pentru animale.
Cristina Porumb, medic veterinar: „O maşină încinsă la 40 de grade în 10 min este cuptor, este suficient încât să-i crească temperatura de la un normal de 38 - 39 de grade până la 42, care înseamnă stare de inconştienţă, posibil chiar comă şi, dacă nu este tratată urgent, moarte.”
Nu trebuie să ne surprindă că un animal de companie se poate deshidrată chiar şi atunci când are un bol cu apă la dispoziţie.
Cristina Porumb, medic veterinar: „Sunt organisme vii au nevoie de apă proaspătă, au nevoie de apă curată... La finalul zilei sau maximum a doua zi trebuie schimbată.”
Mulţi proprietari îşi tund patrupedele, crezând că acest lucru este confortabil pentru ele. Un periaj cât mai des este, însă, mult mai folositor şi asta pentru că blană ajută la reglarea temperaturii corporale.
Cristina Porumb, medic veterinar: „Tunsul la piele este chiar contraindicat pentru că blană are rol de protecţie şi atunci în momentul în care ei nu mai au deloc acea blăniţă şi sunt expuşi razelor solare resimt mult mai mult.”
Dacă ne dorim un companion frumos şi sănătos trebuie să nu uităm că pentru el, ca şi pentru oameni, apa este esenţială.
        
        
                    
    







                        Etichete: 

                                                    medic veterinar
                                                        ,
                                                        canicula caini
                                                        ,
                                                        alimentatie caini