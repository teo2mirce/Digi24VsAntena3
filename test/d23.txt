

                         
 
 
 
 
 
 
                 
 
 
             
 
 
                 


                        





Simona Halep, locul 2 WTA şi cap de serie numărul 2, a declarat, luni, că meciul cu Victoria Azarenka a fost foarte greu. Jucătoarea a adăugat că la fel de greu va fi şi în sferturi cu Johanna Konta, favorita britanicilor. Halep spune că nu se gândeşte la locul 1 mondial, pe care l-ar putea obţine dacă accede în semifinalele celui de-al treilea Grand Slam al anului.

 
   Foto: Gulliver/GettyImages      

                
                    Tenis, WTA Miami: Irina Begu-Bianca Andreescu, turul 1, Digi Sport 2                
            
                        
                
                    Fotbal, Liga a 2-a, etapa a 26-a: ASU Poli Timișoara - Petrolul (duminică, 18:00, Digi Sport 1) și U Cluj - FC Argeș (duminică, 20:00, Digi Sport 1)                
            
                
„Ştiam că va fi greu, a jucat foarte bine, iar eu mi-am ridicat nivelul de joc în setul doi. Mă bucur că am reuşit să câştig contra ei, nu este deloc confortabilă. Nu va fi uşor cu Konta, are publicul alături de ea, mă aştept la o mare luptă, fiecare va lupta pentru şansa de a ajunge în semifinale. Îmi doresc să joc bine. Nu contează că sunt aproape de locul 1, am mai fost în situaţia aceasta, trebuie să câştig acest loc, pe mine mă interesează doar să câştig următorul meci”, a declarat Simona Halep, potrivit News.ro.
        
        
            

    

Halep s-a calificat astăzi în sferturile de finală ale turneului de la Wimbledon, după ce a trecut de Victoria Azarenka (Belarus), fostă locul 1 WTA, situată acum pe poziţia 683, scor 7-6 (7/3), 6-2.
În sferturi, Halep o va întâlni pe britanica Johanna Konta, locul 7 mondial şi cap de serie 6, care o conduce pe româncă, scor 2-0, la întâlnirile directe.
Cele două s-au întâlnit şi la FedCup, în aprilie, la Constanţa, când Halep s-a impus, scor 6-1, 6-3.
Premiul pentru accederea în sferturi este de 275.000 de lire sterline şi 430 puncte WTA.
        
        
            

    

Halep a fost sfertfinalistă anul trecut la Wimbledon şi semifinalistă în 2014, aceasta din urmă fiind cea mai bună performanţă a ei pe iarba londoneză.
Dacă ajunge în semifinale la Londra, ea poate deveni noul număr mondial, în locul germanei Angelique Kerber.
 
        
        
            

    

