
Banca Naţională a României (BNR) a afişat, joi, un curs de 4,7558 lei pentru un euro, în scădere cu 0,49 de bani (-0,10%) faţă de cotaţia de miercuri, când moneda unică europeană a fost cotată la 4,7607 lei. 

Potrivit BNR, leul a câştigat teren şi în faţa dolarului american, cotaţia anunţată fiind de 4,1758 lei, mai puţin cu 1,81 de bani (-0,43%), comparativ cu valoarea de 4,1939 lei, stabilită miercuri. 

Moneda naţională s-a depreciat, joi, în raport cu francul elveţian, până la un curs de 4,2011 lei, în creştere cu 0,35 bani (0,08%) faţă de anunţul anterior, de 4,1976 lei pentru un franc elveţian. 

Gramul de aur s-a scumpit cu 83,89 de bani (0,48%), până la 176,6628 lei, de la 175,8239 lei, cât se stabilise în şedinţa de miercuri.