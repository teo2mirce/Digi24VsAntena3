

                         
 
 
 
 
 
 
                 
 
 
             
 
 
                 


                        





Președintele Pro România, Victor Ponta, publică observaţiile făcute de Ministerul Justiţiei la proiectul de ordonanţă de urgenţă privind administrarea participaţiilor statului şi spune că președintele PSD Liviu Dragnea şi consilierul premierului Dăncilă, Darius Vâlcov, nu se mulţumesc să scape de închisoare cu ce au strâns până acum, „vor să dea şi «marea lovitură» şi să vândă Hidroelectrica, portul Constanţa, Aeroportul Otopeni şi ce mai prind în Fondul Jafului Suveran”.

„După ce că nu da ordonanţe să îl scape de proces Ministrul Toader Tudorel nici nu semnează documentele pentru Fondul Jafului Suveran ( nişte miliarde de euro care trebuie furate din România) ! Ia citiţi mai jos pomelnicul de observaţii făcute de Ministerul Justiţiei la nouă ordonanţa pe care Dragnea & Darius ( cu mâna «curajosului» Orlando ) vor să o dea cu disperare!”, scrie Ponta pe Facebook, potrivit News.ro.
        
        
            

    

Victor Ponta precizează că a fost 4 ani premier şi nu a adoptat niciodată un act normativ cu care Ministerul Justiţiei să nu fie de acord, pentru că asta înseamnă stat de drept: ai dreptul să iei decizii politice şi administrative, dar nu ai voie să încalci Constituţia şi legile ţării doar pentru că eşti la putere.
„Deci «bolnavul» Liviu Dragnea e foarte supărat că Toader Tudorel nu dă ordonanţe de urgenţă care să îl scape de dosarul de la ÎCCJ / pensionează judecători ca să câştige timp / pune CCR să îi schimbe completul de judecători/ îl apucă «boala» fix în ziua în care trebuie să meargă să îi convingă pe judecători că este nevinovat / acum găseşte tot felul de şmecherii de procedură ca să se rejudece procesul! Întrebarea oricărui om normal este clară : dragă Liviu, dacă eşti nevinovat de ce fugi de judecată, nu vrei să te achite judecătorii şi să arăţi că ai fost o victimă (aşa ca Ponta, Tăriceanu, Greblă, Ruşanu sau Tiberiu Niţu)? De ce trebuie să schimbăm legi, judecători şi proceduri doar ca să nu te judeci tu şi să se decidă dacă eşti vinovat sau nu? De ce tu eşti altfel decât oamenii obişnuiţi - dar şi decât oamenii politici ( îţi menţionez din nou Ponta şi Tăriceanu că ştiu ce tare «îi iubeşti» pe amândoi)”, continuă fostul premier.

El susţine că „D&D ( Dragnea şi Darius) nu se mulţumesc să scape de închisoare cu ce au strâns până acum / vor să dea şi «marea lovitură» şi să vândă Hidroelectrica, portul Constanţa, Aeroportul Otopeni şi ce mai prind în Fondul Jafului Suveran: problema cu Toader Tudorel e că acesta e suficient de inteligent ( spre deosebire de Teodorovici) şi nu vrea să semneze ceva ce îl va duce 100 de ani în închisoare / aşa că le dă observaţii”.
        
        
            

    

„Nu ştiu ce este mai important pentru Dragnea acum : să scape de proces sau să se ţină de ce a promis în 2016 în afara ţării şi să vândă companiile de stat pe preţuri egale cu ale Hotelului Turist din Turnu Severin? Probabil amândouă. La amândouă mai are un singur obstacol - Toader Tudorel, faţă de care va folosi metodele sale clasice : coruperea, şantajul sau eliminarea!”, încheie Victor Ponta.
        
        
                    