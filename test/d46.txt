

                         
 
 
 
 
 
 
                 
 
 
             
 
 
                 


                        





Cântăreața Andreea Bălan a confirmat că a fost supusă, săptămâna trecută, unei noi operații, din cauza complicațiilor apărute după cezariană.

Într-un mesaj postat pe pagina sa de Facebook, artista a dezvăluit că operația a fost necesară pentru îndepărtarea unor hematoame apărute după cezariană, când Andreea Bălan a suferit și un stop cardio-respirator, cauzat de o embolie amniotică.
        
        
            

    

„În urma celor scrise azi în presă, confirm faptul că săptămâna trecută (pe 15), am avut o intervenție chirurgicală (cu anestezie generală și terapie intensivă) de eliminare a unor hematoame care s-au format datorită operației complicate prin care am trecut pe 4 martie, când s-a născut Clara (operație cu embolie amniotică și stop cardio-respirator, caz foarte, foarte rar).
În acest moment mă aflu din nou în spital, deoarece au apărut alte hematoame care trebuie operate și eliminate. Astfel de cazuri sunt rare și țin de coagularea sângelui în urma operției grele prin care am trecut pe 4 martie. Vă voi ține la curent cu evoluția mea”, a scris Andreea Bălan.
Cântăreața se află internată tot la Sanador, unde a născut prin cezariană pe 4 martie. Ea a publicat și două imagini în care apare alături de fiica sa cea mare.
        
        
                    
    

