

                         
 
 
 
 
 
 
                 
 
 
             
 
 
                 


                        





Filmul ”Spider-Man: Întoarcerea acasă/ Spider-Man: Homecoming”, regizat de John Watts, a debutat pe primul loc în box office-ul nord-american cu încasări de 117,015 milioane de dolari, potrivit boxofficemojo.com citat de News.ro.

 
   Foto: Shutterstock  Tom Holland joacă rolul principal, iar din distribuţie mai fac parte Michael Keaton, Jon Favreau, Zendaya, Donald Glover, Jacob Batalon, Marisa Tomei şi Robert Downey Jr.
        
        
            

    

În noul film, produs de  Marvel Cinematic Universe (MCU), Peter Parker încearcă să se împartă între viaţa la şcoală şi responsabilităţile de Spider-Man, care este nevoit să îl înfrunte pe Vulture.
Animaţia ”Sunt un mic ticălos 3/ Despicable Me 3” a coborât, după al doilea weekend de la premieră, pe poziţia a doua în clasamentul american, cu încasări de 33,99 de milioane de dolari.
Filmul de acţiune ”Baby Driver”, regizat de Edgar Wright, cu Ansel Elgort în rol principal, Jamie Foxx şi Kevin Spacey în distribuţie, se află pe locul al treilea în top, după ce a generat încasări de 12,75 de milioane de dolari.
”Wonder Woman” s-a menţinut pe locul al patrulea. Filmul, regizat de Patty Jenkins, cu Gal Gadot în rolul principal, a generat încasări de 10,13 milioane de dolari.
        
        
            

    

Lungmetrajul ”Transformers: Ultimul cavaler/ Transformers: The Last Knight”, cel de-al cincilea al francizei, regizat de Michael Bay, cu Mark Wahlberg şi Anthony Hopkins în distribuţie, a coborât două poziţii, până pe locul al cincilea, cu încasări de 6,3 milioane de dolari.
Animaţia ”Maşini 3/ Cars 3”, regizată de Brian Fee şi produsă de Disney-Pixar, se poziţionează pe locul al şaselea, după ce, în weekend, a generat încasări de 5,6 milioane de dolari.
”Operaţiunea «Cazinoul»/ The House”, cu Will Ferrell, Allison Tolman şi Amy Poehler în distribuţie, a coborât până pe poziţia a şaptea, cu încasări de 4,8 milioane de dolari. Scott îşi convinge prietenii să înfiinţeze un cazino în subsolul casei lui, după ce, împreună cu soţia, a cheltuit banii strânşi pentru facultatea fiicei lor.
Comedia romantică ”The Big Sick”, de Michael Showalter, cu Kumail Nanjiani în rol principal, Ray Romano şi Holly Hunter în distribuţie, a urcat patru locuri în clasament, până pe poziţia a opta, după ce în weekend a avut încasări de 3,6 milioane de dolari.
Filmul de groază ”47 Meters Down”, regizat de Johannes Roberts, cu Matthew Modine, Mandy Moore, Claire Holt şi Santiago Segura în distribuţie, se află pe locul al nouălea, cu încasări de 2,8 milioane de dolari.
Drama ”The Beguiled”, regizată de Sofia Coppola, cu Elle Fanning, Nicole Kidman, Kirsten Dunst şi Colin Farrell în distribuţie, a ajuns pe locul al zecelea în topul nord-american, după ce a generat încasări de 2 milioane de dolari.
        
        
                    
    

