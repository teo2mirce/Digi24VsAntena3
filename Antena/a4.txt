
Conducerea Spitalului Județean Timișoara a făcut o plângere la Poliție și la Parchet după ce un bărbat, operat de trei ori, a murit în spital. Rudele au sesizat că bărbatul a fost operat de un voluntar, nu de specialistul care figura în documente.
”Din păcate acuzațiile familiei care privesc internarea, tratamentul și decesul tatălui sunt perfect reale. Noi am primit o adresă, o sesizare din partea fiului pacientului. În data de 4 februarie a avut loc intervenția chirurgicală, apoi s-a intervenit pe 11 februarie, iar după o a treia intervenție chirurghicală pacientul a decedat prin șoc hemoragic. Într-adevăr pacientul nu a fost tratat și operat de medicul care l-a internat”, a declarat Marius Craina, managerul Spitalului Județean Timișoara.