
Ministerul Justiției a retras cererea de extrădare pe numele lui Sebastian Ghiță. A fost anulat mandatul de arestare, cererea Ministerului Justiției este firească. 
Nu mai există temei juridic pentru această cerere de extrădare pe care au formulat-o autoritățile din România. A fost o decizie din partea Curții de Apel din Ploiești, care spune că retrage cererea de extrădare pe numele lui Sebastian Ghiță. Acest lucru înseamnă că Sebastian Ghiță se poate întoarce în țară oricând dorește. 
Fostul deputat a fugit în noaptea de 19 spre 20 decembrie 2016 din România. De atunci se află în Serbia. 




De ce a fugit Sebastian Ghiță din România
Omul de afaceri a declarat, într-un interviu acordat lui Ion Cristoiu, că nu a plănuit să plece din țară, dar începuse să se teamă pentru propria lui viață. 
"Mi-am dat seama că Georgian Pop, care până atunci era băieţel de ambasadă, mă trăgea de ureche, alt senator mai în vârstă mă mângaia aşa pe cap, mai că nu îmi trăgea câte o pălmuţă. Îmi era evident că toţi de acolo fuseseră într-un fel sau în altul informaţi că mă arestează, că nu mai am nicio şansă, că e totul pregătit. Sunt un om care poate să-şi dea seama când un lucru rău se întâmplă. A fost o senzaţie foarte urâtă şi totuşi să îţi fie frică pentru viaţa ta nu e o chestiune simplă. Mă compătimea toată lumea pe acolo şi m-a îngrijorat situaţia”. 