
Un scandal monstru a avut loc pe 20 martie, într-un cartier din Bolintin Vale. Două clanuri de romi s-au luat bătaie cu topoare şi cuţite.
Potrivit Giurgiu pe surse, tot scandalul ar fi pornit de la o fată.
Au intervenit polițiștii și jandarmii, care au fost nevoiți să facă uz de armele din dotare.




”Ieri, în jurul orei 14.00, în orașul Bolintin Vale, a avut loc un conflict spontan intre membrii a doua familii, în urma căruia s-au lovit reciproc cu pumnii, cu bate și cu un topor. 
Polițiștii s-au autosesizat și au intervenit, de indata, pentru aplanarea conflictului, context in care au executat un foc de avertisment cu armamentul din dotare.
In urma conflictului spontan, 3 persoane au fost rănite și au fost transportate la spital, pentru acordarea de îngrijiri medicale. 
In cadrul cercetărilor, politistii au identificat 8 persoane implicate în acest scandal, o parte dintre acestea, împreună cu martorii au fost audiate.
Cercetările sunt continuate sub coordonarea Parchetului de pe lângă Tribunalul Giurgiu, sub aspectul săvârșirii infracțiunii de tentativa de omor.
Până la acest moment au fost audiate 14 persoane.
De asemenea, au fost ridicate de la persoanele implicate obiectele folosite la agresiune” se arată într-un comunicat de presă.
 
Atenție, imagini care vă pot afecta emoțional!