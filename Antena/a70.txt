
Miercuri are loc prima rundă de negocieri între Parlamentul European şi Consiliul Uniunii Europene cu privire la desemnarea primului procuror-şef european, funcţie pentru care candidează şi fostul procuror-şef al DNA Laura Codruţa Kovesi.
În cazul în care echipele de negociere nu ajung la un acord, următoarele date prevăzute pentru aceste negocieri sunt 27 martie, 4 aprilie şi 10 aprilie.
Cine sunt cei care decid, aflăm de la trimisul special Antena 3 la Bruxelles, Sabina Iosub:




"La masa negocierilor vor fi Consiliul Uniunii Europene - vi-i spun cu nume și prenume, ca să nu existe semne de întrebare (...). Consiliul Uniunii Europene își trimite la masa negocierilor acești trei negociatori care vin cu susținerea lui Francois Bohnert, votat așa cum știm în COREPER cu o largă majoritate,
Pe de altă parte, din partea Parlamentului European merg la această masă a negocierilor președintele Comisiei LIBE, Claude Moraes, președintele Comisie CONT, cea care a venit și ea cu un aviz în povestea aceasta. Parlamentul European merge cu rezultatul votului său ce o clasează pe prima poziție pe Laura Codruța Kovesi, la o diferență foarte mică de Francois Bohnert", a spus Sabina Iosub.
Există însă și un al treilea nume la masă, a adăugat Sabina Iosub.
"Acest nume este o informație de ultimă oră și în exclusivitate pe care v-o aduc: s-a cerut prezența la masă a șefului Comitetului de selecție. A fost o întreagă discuție despre felul în care s-a ajuns de la 200 de candidați la doar trei care să meargă mai departe.
Asta vor să înțeleagă de fapt și de drept și cei din Consiliu și cei idin Parlament: cum s-a ajuns la lista scurtă de trei nume. Au fost foarte mulți cei care, aici în Parlament, au ridicat această problemă a lipsei de transparență: de ce nu am văzut cu toții criteriile, ultimii zece clasați și mai apoi să știm cum s-a ajuns la ultimii trei", a explicat Sabina Iosub.