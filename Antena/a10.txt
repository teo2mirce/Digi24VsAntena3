
Europarlamentarul umanist Maria Gripini face apel la preşedintele Klaus Iohannis să intervină în atacul la adresa României. Grapini a criticat în termeni duri discursurile de la evenimentul organizat de Laszlo Tokes în Parlamentul European, intitulat Transilvania in Uniunea Europeană.
„Din păcate, președintele nu reacționează. Nici măcar nu respectă legea, să răspundă în termenul de 30 de zile scrisorilor pe care eu le-am făcut. În momentul în care am văzut afișul, în comunicatul pe care l-am dat am pus secvențe din aberațiile pe care le-a spus acolo Laszlo Tokes. Pentru aceste lucruri extrem de importante pentru România, nu l-am văzut pe Iohannis să ia atitudine. Nici pe plan intern, nici acum, pe plan extern. Nu poți să accepți ca șef al statului să se întâmple astfel de lucruri”, a spus Maria Grapini, europarlamentar umanist, a spus Maria Grapini, la Antena 3. 
În urmă cu câteva zile, europarlamentarul român, Maria Grapini, prezenta o poziție publică tranșantă, legată de un eveniment organizat de către Laszlo Tokes, în PE, intitulat „Transylvania in the EU", cu participarea fostului președinte al Ungariei, Pal Schmitt și a președintelui Comisiei de Politică Externă a Parlamentului Ungariei, Zsolt Nemeth - binecunoscut pentru pozițiile acide legate de autonomia maghiarilor din România. Grapini a fost scandalizată de titlul propus și de noua încercare a europarlamentarului maghiar de a ataca România.




„Este o nouă provocare, marca Laszlo Tokes, ca să nu spun o prostie! Transilvania este parte a României și este în UE, știe orice copil, și român, și maghiar! De ce această fracturare, separare, rupere, nici măcar insinuantă, ci directă, postată pe un afiș oficial? E o lipsă cronică de bun simț din partea lui Laszlo Tokes, e o nouă sfidare ieftină, prin care încalcă, din postura de eurodeputat maghiar, drepturile unui stat membru, independent, unitar, suveran și duce în Parlamentul European informații false!”, declara, în urmă cu câteva zile, europarlamentarul român. 
Post eveniment, Grapini nu și-a schimbat poziția, date fiind declarațiile năucitoare exprimate de către participanți, pe care le-a catalogat mai mult decât periculoase.
Laszlo Tokes și oficialii maghiari au folosit exclusiv sintagma "creștini transilvăneni", au solicitat…identitate, dar, mai grav, au marșat pe ideea obsedantă a autonomiei de odinioară. N-au avut nicio reținere în a-și declara crezul că Transilvania suferă și acum că nu mai aparține Ungariei.