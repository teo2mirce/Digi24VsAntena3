
Electrica Furnizare, compania cu cel mai mare capital românesc şi cu o tradiṭie de peste 120 de ani, este un jucător important pe piaţa de profil. Deține cea mai mare bază națională de clienti, de peste 3,6 milioane. În prezent, compania desfășoară operațiuni în 18 județe, în regim reglementat, și la nivel național pe piața liberă. Începând cu anul 2017 este și furnizor de gaze naturale.
Este lider pe piață de furnizare a energiei electrice, fiind o companie privată, orientată către client, transparentă, responsabilă și competitivă.
Tradiția de peste 120 de ani este cartea noastra de vizită, ce arată stabilitate și continuitate. Sunt valori cu care mergem mai departe. Ştim că fiecare client are nevoi specifice, de aceea oferim pentru fiecare dintre ei pachete de servicii personalizate, adaptate cerinţelor sale.
Electrica Furnizare S.A. poate fi furnizorul oricărui consumator de energie electrică şi gaze naturale, asigurând servicii de calitate.
”Piața de energie este dinamică şi complexă, de aceea este obligatorie o analiză permanentă a evoluţiei comportamentului consumatorilor şi a necesităţilor acestora. Trebuie să fim întotdeauna pregătiţi pentru orice schimbare.
Nu excludem nicio posibilitate care ar putea duce la dezvoltarea afacerii în condiţii optime, respectiv care poate aduce plusvaloare serviciilor oferite de Electrica Furnizare”, a declarat Mircea Pătrășcoiu, Director General Electrica Furnizare.
 