
În zilele de 21 şi 22 martie se desfăşoară la Bruxelles reuniunea de primăvară a Consiliului European, aceasta urmând să fie deschisă de președintele Iohannis, în contextul președinției rotative a Consiliului.
La Bruxelles se află în aceste zile și premierul Viorica Dăncilă, dar și președintele Senatului, Călin Popescu Tăriceanu.
”Toate partidele mari politice la nivel european au ședințe astăzi. Premierul Viorica Dăncilă merge la socialiștii europeni. La PPE se va duce Klaus Iohannis, la ALDE este o ședință similară unde merge astăzi Călin Popescu Tăriceanu. Cele trei partide mari își fac strategia pentru europarlamentare și discută despre Brexit” a transmis Sabina Iosub de la Bruxelles, în exclusivitate pentru Antena 3.