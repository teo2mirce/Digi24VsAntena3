
Vin replici halucinante din direcția BNR, în scandalul rezervei de aur.
Andreea Sava a vorbit despre acest subiect, sâmbătă, la ”Descoperiți”.
”În privința acestei rezerve de aur, BNR este extrem de transparentă. Toți cei care fac asemenea declarații, dar absolut toți fără excepție, care se referă la netransparența BNR, și spun că aurul este în pericol, nu citesc. BNR, din 2002, publică cu regularitate toate datele necesare privind rezerva de aur, absolut toate. Văd acum întrebări de genul cine v-a dat voie să scoateți aurul din țară? Banca Națională, potrivit legii, nu trebuie să ceară dreptul nimănui. Are dreptul să administreze rezerva de aur a țării, că nu e a statului și totodată poate să aleagă unde să o țină, în țară sau în străinătate. Prețul aurului este fluctuant și valoarea celui de la Londra a crescut deopotrivă. Astfel criticii de serviciu au  tras concluzia că BNR a mai dus aur acolo. Fals. Nu a mai dus niciun gram de aur în plus față de cele 61 de tone duse până în 2012, că nu a fost transportat tot odată. Nici Ceaușescu nu l-a dus pe tot odată că și el ținea aurul României în străinătate” a spus Adrian Vasilescu, consilierul lui Mugur Isărescu.




Replica venită din zona PSD a fost cât se poate de tranșantă.
”Rezerva de aur trebuie să stea în țară” a spus Șerban Nicolae, unul dintre cei care au avut inițiativa aducerii aurului în țară.