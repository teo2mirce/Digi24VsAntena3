
Se afla în timpul programului când polițista din Iași a fost chemată la o intervenție în centrul orașului. Nicio clipă nu se aștepta la ceea ce avea să urmeze. 
Acolo o aștepta colegul ei, și el polițist, care pusese la cale totul pentru a o cere de soție. 
La „faţa locului”, tânăra, la rândul ei poliţistă, a fost întâmpinată cu un mesaj de dragoste şi cu un buchet mare de trandafiri. La scenele romantice puse la cale de un poliţist de la Serviciul de Acţiuni Speciale (SAS) din cadrul Inspectoratului de Poliţie Judeţean Iaşi au participat mai mulţi poliţişti. 




Scena romantică a fost făcută publică prin intermediul unor pagini de Facebook dedicate poliţiştilor. „A fost chemată la «intervenţia» vieţii ei. O poliţistă din Iaşi a fost solicitată la o intervenţie 112 în plin centrul Iaşiului. Ce nu ştia ea era faptul că iubitul ei, tot poliţist, i-a pregătit o surpriză de proporţii, i-a cerut mâna în cel mai original mod. A spus «da» pe loc. Nici nu avea cum să spună altceva la ce complici a avut iubitul ei. Felicitările mele şi casă de piatră!”, a fost mesajul postat pe pagina de Facebook ”Poliţiştii au umor”. 
La câteva ore după ce imagini de la locul cererii în căsătorie au fost făcute publice, paginile de Facebook care publicaseră pozele au decis ştergerea lor. Imaginile, şterse de pe Facebook Administratorii paginii de Facebook ”Poliţiştii au umor” au explicat că au şters postarea la solicitarea poliţiştului de la SAS care şi-a cerut iubita în căsătorie. Aceştia au invocat o serie de reacţii negative care au apărut la imaginile cu cererea în căsătorie, printre acestea enumărând reproşul că s-ar fi sunat la 112 în interes personal, scrie Adevărul.