
Plicul galben dat doar judecătorului, adică încălcarea dreptului la un proces echitabil, revine.
S-a întâmplat marți, la Înalta Curte de Casație și Justiție, în "dosarul licențelor Microsoft", în care au fost trimiși în judecată de DNA pentru pretinse infracțiuni de corupție fostul ministru al Comunicatiilor Gabriel Sandu, oamenii de afaceri Claudiu Florica și Dinu Pescariu, fostul director Microsoft Calin Tatomir și alții.
"În momentul în care a început ședința de judecată, președintele de complet, Ștefan Pistol, le-a adus la cunoștință avocaților și celorlalți implicați în acest dosar că a primit un plic de la Direcția Națională Anticorupție, un plic pe care scria "Confidențial", deci DNA l-a trimis stric pentru informarea judecătorilor, și evident s-a pus în discuție ce să se întâmple cu acest plic - dacă să-l deschidă, dacă să-l trimită înapoi.




A fost întrebat inclusiv procurorul de ședință despre acest plic de la DNA. Procuroarea spunea că știa de existența acestuia, doar că nu știe ce conține, pentru că a fost trimis de la centru", a spus Berta Popescu, senior editor Antena 3, la "100 de minute".
Avocații și ceilalți implicați în acest dosar au făcut câteva speculații despre ce ar putea conține plicul. Este posibil, astfel, ca plicul galben să aibă legătură cu martorii protejați.

"Normal DNA nu trebuia să mai aducă nimic, pentru că atunci când un rechizitoriu se trimite la instanță, procurorul se desesizează de caz. El nu mai are voie să facă alte acte de urmărire penală, nu mai are voie să completeze în același dosar urmărirea penală și să aducă noi acte.
Ce-o fi pus acolo în plic sper să nu fie identic cu ce făceau cei de la SRI când se duceau la judecători înaintea verdictelor, tot așa cu plicuri galbene, și transmiteau judecătorilor ÎCCJ sau de la curțile de apel informații prin care erau denigrați inculpații, erau pozați ca nilte infractori cu tot felul de informații care să le creeze judecătorilor impresia că e bine să-i condamne că uite ce nenorociți sunt, chiar dacă nu sunt suficiente probe în dosar și au ei unele îndoieli, dar dacă citesc notele alea despre câte ar fi făcut oamenii la vremea lor să le dea, să nu mai iasă niciodată din închisoare. Sper ca Inspecția judiciară să se sesizeze", a spus Răzvan Savaliuc.