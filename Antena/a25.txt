
Prima rundă de negocieri privind soarta Laurei Codruța Kovesi ca viitor posibil procuror european s-a încheiat fără rezultat. Urmează negocierile între cei șase reprezentanți ai Parlamentului și ai Consiliului pe tema alegerii noului procuror șef peste o săptămână, la Strasbourg.
Dacă nu se rezolvă nimic pe 27 martie, mai sunt alte două runde în aprilie, una pe 4 și 10 aprilie.
"Faptul că nu s-a luat o decizie înseamnă că cel puțin Consiliul este foarte ferm pentru că a făcut o selecție pe ceea ce se numește criteriu de competență. Pentru că dacă în Uniunea Europeană ar prima criteriul de competență mulți nu ar fi în multe posturi la Bruxelles.




Dar criteriul aranjamentelor și al înțelegerilor dintre guverne se pare că a fost prioritar. Eu cred că în această chestiune putem să riscăm inclusiv o suspendare de procedură pentru că procedura nu a fost respectată, s-a schimbat în timpul derulării de selecție, nu a existat transparență, așa cum cer regulile europene și cred că Tribunalul Funcției Publice de la Luxemburg abia așteaptă să-l sesizeze cineva.
Îl poate sesiza cineva care a fost nedreptățit. Am văzut reacțiile Italiei și chiar mă aștept ca din Italia și din partea celor 4 procurori italieni care sunt niște personalități în domeniu să avem o soluție de punere la punct a procedurilor și să mai terminăm cu aranjamentele de culise", a spus europarlamentarul Norica Neculai, în interviul acordat Sabinei Iosub, trimisul special Antena 3 la Bruxelles.

 