
Odată cu apariția voucherelor de vacanță, sectorul turistic a cunoscut o creștere semnificativă.
Ministerul Turismului nu vrea ca acest sector să fie stimulat doar prin astfel de măsuri și anunță un buget mărit pentru 2019, cu finanțări importante pentru investiții.
”Este un buget extrem de generos. Avem un masterplan de investiții în turism, prin care ajutăm autoritățile locale să dezvolte acest sector. În noua legislație am introdus un studiu pe care ANM o să dea un aviz, încât să ne asigurăm că există zăpadă în zonele unde vom face pârtii de schii. Sunt statistici care ne pot ajuta să ne dăm seama. Avem deja opt proiecte pe care dorim să le finanțăm anul acesta, așteptăm primarii să vină cu propunere. În faza inițială este doar studiul de fezabilitate, procedura s-a simplificat mult. Ne dorim și o stațiune montană în Munții Făgăraș, un domeniu schiabil ar fi foarte fezabil. Sunt în procedură de trasare a caietului de sarcini, să putem scoate la licitație aceste proiecte” a spus ministrul Bogdan Trif la Antena 3, în cadrul unui dialog cu Adrian Ursu.